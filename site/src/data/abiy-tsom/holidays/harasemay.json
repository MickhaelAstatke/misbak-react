[
  {
    "title": "ዕዝል",
    "house": "በአማን ቃልከ",
    "houseShort": "በአ",
    "text": "ለጻድቃን ውእቱ ብርሃኖሙ፤ ለጻድቃን ሕዝብ ቅዱሳን ለጻ፤ ሕዝብ ቅዱሳን ውሉደ ብርሃን ለጻ፤  እለ ተኃርዩ እምከርሠ እሞሙ ለጻ፤ ጸለዩ አዝቂር ወኪርያቅ ፵ ሐራ ሰማይ ለጻ፤ እለ ትኰነኑ በውስተ ቀላይ ለጻ፤ ይበርህ ገጾሙ እምፀሐይ ወእምወርኅ ወእምከዋክብተ ሰማይ ለጻ፤ ጻድቃን የዋሃን ኅሩያን ወመስተዓግሣን ለእለ አውረሶሙ ምድረ ሐዳሰ።"
  },
  {
    "title": "ማኅሌት",
    "text": "ሰማዕታተ ክርስቶስ በእንተ ስሙ ህየንተ ደሙ ከዓው ደሞሙ ይብጽሐነ ወትረ ጸሎቶሙ።"
  },
  {
    "title": "ስብሐተ ነግህ",
    "text": "አዝቂር ወኪርያቅ ይሴብሑከ ፵ ሐራ ሰማይ የበቡ በኵሉ ጊዜ።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ሰአልዎ ለቅዱስ አዝቂር ፵ ሐራ ሰማይ ወይቤልዎ ሀሎ አዕፅምቲነ ኅቡዕ ውስተ ቀላይ ወዘተርፈ አዕፅምቲሆሙ ለጻድቃን ይበርህ እምከዋክብተ ሰማይ።"
  },
  {
    "title": "ቅንዋት",
    "house": "በትረ አሮን",
    "houseShort": "ሮን",
    "text": "ነቅዓ ጥበብ ያበርህ ሎሙ ለሰማዕት እለ ተወከሉ በዕፀ መስቀሉ በውስተ ስምዕ ጥቡዓነ ኮኑ።"
  },
  {
    "title": "አቡን",
    "house": "በእንተ ዕበዮሙ",
    "houseShort": "ሙ",
    "text": "ጸለዩ ፵ ሐራ ሰማይ፤ ጸለዩ ፵ ሐራ ሰማይ እለ ተኮነኑ በውስተ ቀላይ ጸለ፤ እለ ተኰነኑ በውስተ ቀላይ ይበርህ ገጾሙ እምፀሐይ ጸለ፤ ይበርህ ገጾሙ እምፀሐይ ወእምከዋክብተ ሰማይ ጸለ፤ ወይቤሉ ምርሐነ እግዚኦ ፍኖተ ርቱዓ እንተ ባቲ ነሐውር ጸለዩ ፵ ሐራ ሰማይ ጸለዩ ፵ ሐራ ሰማይ።"
  },
  {
    "title": "ሰላም",
    "house": "ዕዝል",
    "houseShort": "ዕዝ",
    "text": "ካህናት ውሉደ ብርሃን ብፁዓን እሙንቱ አበዊነ ፵ ሐራ ሰማይ ብፁዕ ውእቱ አዝቂር በሰላም ዓደወ መንግሥተ ክብር ወረሰ።"
  }
]
