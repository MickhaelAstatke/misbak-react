[
  {
    "title": "ዕዝል",
    "house": "ኲሌ",
    "houseShort": "ኲሌ",
    "text": "እለ ኃረይከ ወፀዋዕከ ከመ ይኩኑ ቅዱሳኒከ ነገሩ ወአስምዑ ቃለከ ቃለ ሕይወት ቃለ መድኃኒት እስመ ጻድቅ ውእቱ ፀውዖሙ በጽድቁ ወረሱ መንግሥተ ሰማያት ወረሱ መንግሥተ ሰማያት።"
  },
  {
    "title": "ማኅሌት",
    "text": "አንትሙ ብርሃኑ ለዓለም አዕማደ ቤተ ክርስቲያን።"
  },
  {
    "title": "ስብሐተ ነግህ",
    "text": "ውስተ ኵሉ ምድር ወጽአ ነገሮሙ ወእስከ አጽናፈ ዓለም በጽሐ ነቢቦሙ ወዘርኡ ቃለ ሕይወት።"
  },
  {
    "title": "እስመ ለዓለም",
    "house": "ሥረዩ",
    "houseShort": "ረዩ",
    "text": "አስተጋብአተነ ቅድስት ቤተ ክርስቲያን እንተ ሐዋርያት ኀበ ሀለው አግብርተ እግዚአብሔር ህየ ንሰግድ ኵልነ ወበህየ ንትፈሣሕ ኅቡረ።"
  },
  {
    "title": "ቅንዋት",
    "house": "አስተጋብአተነ",
    "houseShort": "ነ",
    "text": "ህየንተ አዕማድ ክርስቶስ ኖትያት ነቢያት ራግናት ሐዋርያት መስቀልከ እግዚኦ መንሥኤ ሙታን ረዳኢሆሙ ለእለ ውስተ ሰርም ዛኅኑ ለባሕር ወመርሶ ለአሕማር አብ ወእም ለኵሉ ዓለም ክርስቶስ።"
  },
  {
    "title": "አቡን",
    "house": "ይሰጠዎ",
    "houseShort": "ዎ",
    "text": "ኃረየ ፲ተወ፪ተ ሐዋርያተ ወይቤሎሙ ኢየሱስ ሑሩ ወስብኩ በስምየ ውስተ ኵሉ ምድር ዘኪያክሙ ሰምዓ ኪያየ ሰምዓ ሰምዖ ለዘፈነወኒ።"
  },
  {
    "title": "ሰላም",
    "house": "ውድቅ",
    "houseShort": "ቅ",
    "text": "ውስተ ኵሉ ምድር ወጽአ ነገሮሙ ወእስከ አጽናፈ ዓለም በጽሐ ነቢቦሙ ለ፲ወ፪ ሐዋርያት ኃረዮሙ ወይቤሎሙ ሰላም ለክሙ።"
  }
]
