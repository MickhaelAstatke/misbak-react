[
  {
    "title": "ዕዝል",
    "text": "በጽድቅ ወበተፋቅሮ እስመ ረከብኩ እምዉስተ ደቂቅኪ ይቤ እግዚአብሔር በነቢይ የሐንጹ አሕዛብ አረፋተኪ አምኂ ደቂቀ እኅትኪ ኅሪት መድኃኒት ወሕይወት ህየንተ አበውኪ ተወልዱ ለኪ ደቂቅ።"
  },
  {
    "title": "ማኅሌት",
    "text": "በሀ ንበላ ኵልነ ንሳለማ እምነ ለቅድስት ቤተ ክርስቲያን።"
  },
  {
    "title": "ስብሐተ ነግህ",
    "text": "እስመ ዋካ ይእቲ ወብርሃን መድኃኒት ቤተ ክርስቲያን ምስአል ወምስጋድ።"
  },
  {
    "title": "እስመ ለዓለም",
    "text": "ለከ እግዚኦ ለገባሬ ኲሉ ንሰፍሕ ነፍሰነ ወስብሐተ ዘነግህ ንፌኑ ለከ እግዚኦ ንሴብሐከ እምስብሐቲከ ዘኢያረምም እስመ ለከ ይደሉ ስብሐት።",
    "house": "ዘኢያንቀለቅል ድዳ",
    "houseShort": "ል"
  },
  {
    "title": "ቅንዋት",
    "text": "ዝንቱ ውእቱ መስቀል ዘያነሥእ ኲሎ ሙታነ ይናዝዝ ኲሎ ኅዙናነ ያቀልል ሰብእ ዘአስተዓፀቡ መስቀል ብሂል ዓምዳ ወድዳ ለቅድስት ቤተ ክርስቲያን።",
    "house": "ዘኢያንቀለቅል ድዳ",
    "houseShort": "ል"
  },
  {
    "title": "አቡን",
    "text": "ነቂሐነ እምንዋም በሀ ንበላ ለቤተ ክርስቲያን ታሰስል እምላዕሌነ ኲሎ ፃማ ወሕማመ ኃዘነ ወሰይጣነ በሀ ንበላ ለቤተ ክርስቲያን ወንሳለማ ወኢንኅድጋ ለቤተ ክርስቲያን በኲሉ ጊዜ።",
    "house": "ጸርሐት",
    "houseShort": "ጸ"
  },
  {
    "title": "ሰላም",
    "text": "ብርሃነ ዘኢይጸልም ጸጎከነ አንተ ውእቱ ንጉሥነ ወአምላክነ ትምህርተ ሰላምነ ስምዓ ግዕዛንነ ንጉሥ ዘኢይበሊ ወኢይማስን።",
    "house": "አስተጋብአተነ",
    "houseShort": "ነ"
  }
]
