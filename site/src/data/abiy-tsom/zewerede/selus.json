[
  {
    "title": "ዕዝል",
    "text": "በሀ በልዋ ተሳለምዋ ጊሡ ኀቤሃ ኢትርኃቁ እምኔሃ እስመ ዋካ ይእቲ ወብርሃን ይእቲ ትበርህ እምነ ፀሐይ ይእቲ ትትሌዓል እምአድባር ታቦተ ሕጉ ለንጉሥ ዓቢይ ደብተራ ፍጽምት እመ ኲሉ ሕዝብ ተሃሉ ማዕከሌክሙ አኃው።"
  },
  {
    "title": "ማኅሌት",
    "text": "በሀ ንበላ ኵልነ ንሳለማ እምነ ለቅድስት ቤተ ክርስቲያን።"
  },
  {
    "title": "ስብሐተ ነግህ",
    "text": "አመ ኖኅ ይእቲ መድኃኒት እንተ ኮነት አንቀጸ ሕይወት ቤተ ክርስቲያን ቅድስት።"
  },
  {
    "title": "እስመ ለዓለም",
    "text": "እምነ በሀ ቅድስት ቤተ ክርስቲያን ሥርጉት አረፋቲሃ ወሥዕልት በዕንቆ ጳዝዮን እምነ በሀ ቅድስት ቤተ ክርስቲያን።",
    "house": "ኲሉ ዘገብራ",
    "houseShort": "ኲ"
  },
  {
    "title": "ቅንዋት",
    "text": "መስቀል አብርሃ በከዋክብት አሠርገወ ሰማየ እምኲሉሰ ፀሐየ አርአየ መስቀል አብርሃ በከዋክብት አሠርገወ ሰማየ።",
    "house": "ኲሉ ዘገብራ",
    "houseShort": "ኲ"
  },
  {
    "title": "አቡን",
    "text": "ሐነጽዋ ለቤተ ክርስቲያን ወሣረርዋ በመንፈስ ቅዱስ እንተ ተሐንፀት በእደ ካህናት ወተቀደሰት በአፈ ጳጳሳት ወተዓትበት በማይ ዘውኅዘ እምገቦሁ አመ ሕማማቲሁ ለሰማይ አቅዲሙ ፈጠሮ ወበምድር ተከለ ደብተራ ቀደሳ አብ ወማኅደሮ ረሰያ።",
    "house": "ነገሥት",
    "houseShort": "ሥ"
  },
  {
    "title": "ሰላም",
    "text": "ዋካ ይእቲ ወብርሃን ቤተ ክርስቲያን ኲሉ ዘጌሠ ወመጽአ ኀቤሃ ኢይፃሙ እስመ ዋካ ይእቲ ወብርሃን እስመ ሰላማዊት እስመ አንቀጸ መድኃኒት ወሕይወት ትግሑ ባቲ።",
    "house": "ዴግንዋ",
    "houseShort": "ዴ"
  }
]
