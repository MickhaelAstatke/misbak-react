[
  {
    "title": "መዝሙር",
    "text": "ተቀነዩ ለእግዚአብሔር በፍርሀት ወተኃሠዩ ሎቱ በረዓድ እስመ ለዓለም ምሕረቱ ለትውልደ ትውልድ ጽድቁ ንሕነሰ ሕዝቡ፤ ባኡ ቅድሜሁ በተጋንዮ ወውስተ አዕፃዲሁ በስብሐት እመንዎ እስ፤ ንጹም ጾመ ወናፍቅር ቢጸነ ወንትፋቀር በበይናቲነ እስ፤ አክብሩ ሰንበተ ተገበሩ ጽድቀ እስመ ሰንበትሰ በእንተ ሰብእ ተፈጥረት እስ፤ ምሕረተ ወፍትሐ አሐሊ ለከ እዜምር ወዕሌቡ ፍኖተ ንጹሐ እስመ ለዓለም ምሕረቱ ለትውልደ ትውልድ ጽድቁ ንሕነሰ ሕዝቡ አባግዓ መርዔቱ።",
    "house": "ዋይ ዜማ",
    "houseShort": "ዋ"
  },
  {
    "title": "ዘአምላኪየ",
    "text": "እስመ ከማሁ ይቤ ሐዋርያ እስመ ከማሁ ይቤ ሐዋርያ እስመ ከማሁ ይቤ ሐዋርያ በብዙኅ ፃማ ሀለወነ ንባዕ ውስተ ሰንበተ ሰንበታቲሁ።"
  },
  {
    "title": "ዓራራይ",
    "text": "መሐረነ ንጉሠ ስብሐት ተሣሃለነ እግዚአ ለሰንበት ወአቡሃ ለምሕረት ወሀበነ ጾመ ለንስሓ በዘይሠረይ ኃጢአት።"
  },
  {
    "title": "ዕዝል",
    "text": "ሃሌ ሉያ አልጸቀ ሳውል ሀገረ ደማስቆ ግብተ በረቀ መብረቅ ዲቤሁ እምሰማይ ወይቤሎ ሳውል እኁየ ተፈኖኩ ኀቤከ እንግርከ ወእዜኑከ ንዋየ ኅሩየ ረሰይኩከ ከመ ትፁር ስምየ በውስተ አሕዛብ በሎ ይቤለኒ ዝኩአ ዘትካት ይሰድድ ይእዜ ይሜህር ሃይማኖተ በከመ ይቤ በወንጌል ወካልዓተኒ አህጉረ ሀለወከ ትዜኑ ውእቱ ዜነዎ ለጳውሎስ አንዘ ይብል ናግርር ርእሰነ ለጽድቅ ኢንሑር በትምይንት ወኢንትመየኖ ለቃለ እግዚአብሔር ናክብር ሰንበቶ በጽድቅ።"
  },
  {
    "title": "ዘይእዜ",
    "text": "ወዘሰ ጽድቀ ይገብር ወያክብር ሰንበተ በሰ፤ እስመ በእንተ እግዚአብሔር ይገብር ወያከብር ሰንበተ።"
  },
  {
    "title": "ማኅሌት",
    "text": "ንጹም ጾመ ወናፍቅር ቢጸነ ወናክብር ሰንበቶ ለአምላክነ።"
  },
  {
    "title": "ስብሐተ ነግህ",
    "text": "ለዘሠርዓ ለነ ሰንበታተ ለዘወሀበነ ጾመ ቅድስተ ሎቱ ንፌኑ ስብሐተ።"
  },
  {
    "title": "እስመ ለዓለም",
    "text": "ተቀነዩ ለእግዚአብሔር በፍርሀት ወተኃሠዩ ሎቱ በረዓድ አልቦቱ ዘይክል እግርሮታ ለልሳን እኪት ይእቲ አልባቲ ዐቅም ሠርዓ ሰንበተ ለዕረፍት።",
    "house": "አስተጋብአተነ",
    "houseShort": "ነ"
  },
  {
    "title": "እስመ ለዓለም",
    "text": "ንጹም ጾመ ወናክብር ሰንበቶ ለአምላክነ እስመ ውእቱ ይሠሪ ኃጢአተነ ወየአምር ኵሎ ዘውስተ ልብነ ነአኵቶ ለአምላክነ ለዘዓቀበነ ወአብጽሐነ በንጹሕ ንትቀነይ ለአምላክነ።",
    "house": "ዓቢይ ዓራራይ",
    "houseShort": "ቢራ"
  },
  {
    "title": "አቡን",
    "text": "በቃለ አሚን ናዕርግ ለእግዚአብሔር በዕለተ ሰንበት መሥዋዕተ ስብሐት በልብ ዘኅቡዕ እምሰብእ።",
    "house": "ብርሃነ ሕይወት",
    "houseShort": "ብ"
  },
  {
    "title": "ሰላም",
    "text": "ይቤ እግዚአብሔር አክብሩ ሰንበትየ ወዕቀቡ ቃለ ሰላምየ ትርከቡ ሕይወተ ዘለዓለም።",
    "house": "ዕዝል",
    "houseShort": "ዕዝ"
  }
]
