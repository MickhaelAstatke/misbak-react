[
  {
    "title": "ዕዝል",
    "text": "በትረ ኃይል ይፌኑ ለከ እግዚአብሔር እምጽዮን ወትኴንን በማዕከለ ጸላእትከ ይዕቀብከ እግዚአብሔር አምኵሉ እኩይ ወየሀብከ ሞገሰ ከመ ሞገሰ ዳዊት በቅደመ እግዚአብሔር።"
  },
  {
    "title": "ማኅሌት",
    "text": "አፍቅራ ተዓሥየከ ዑዳ ወታሌዕለከ መድኃኒት ቤተ ክርስቲያን።"
  },
  {
    "title": "ስብሐተ ነግህ",
    "text": "ስብሐተ ዘነግህ ንፌኑ ለከ አኰቴተ ዘምስለ ተጋንዮ ነዐርግ ለከ።"
  },
  {
    "title": "እስመ ለዓለም",
    "house": "ቁም ዓራራይ",
    "houseShort": "ቁራ",
    "text": "መሐሪ ወትረ መፍቀሬ ሰብእ ክርስቶስ ስቡሕ ዘለዓለም ዘበትእዛዝከ ተሰርዓ ጎህ ወጽባሕ ወካዕበ ይቤ ዘጌሠ ኀቤሃ ኢይፃሙ እስመ ዋካ ይእቲ ወብርሃን ወይትሐነጽ አረፋቲሃ በጽድቅ።"
  },
  {
    "title": "ቅንዋት",
    "house": "ቁም ዓራራይ",
    "houseShort": "ቁራ",
    "text": "በመስቀልከ ክርስቶስ አውጻእከነ እምጽልመት ውስተ ብርሃነ መዓልት በወንጌል መራህከነ ወበነቢያት ናዘዝከነ በመስቀልከ ጽልመተ አብራህከ ወቀጥቀጥከ ኃይሎ ለጸላዒ።"
  },
  {
    "title": "አቡን",
    "house": "አእምሩ አእምሩ",
    "houseShort": "ሩ",
    "text": "ዓይ ይእቲ ዛቲ እንተ ታስተርኢ እምርኁቅ ከመ ፀሐይ ፅዕዱት ወብርህት አዳም ወሠናይት እንተ ኮነት መድኃኒተ አመ ኖኅ ይእቲ ኮነት መድኃኒትነ እመ ፳ኤል ትኩነነ መርሐ በፍኖት።"
  },
  {
    "title": "ሰላም",
    "house": "አስተጋብአተነ",
    "houseShort": "ነ",
    "text": "ሰላማዊት ቅድስት ቤተ ክርስቲያን ሰላም ለኪ ይቤላ መድኅን ጽዮን ቅድስት ቤተ ክርስቲያን አረፋቲሃ ሥርጉት በስብሐት።"
  }
]
