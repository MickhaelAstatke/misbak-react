[
  {
    "title": "ዕዝል",
    "text": "ገሠፀ ባህረ ወነፋሳተ ወኵሉ ፍጥረት ያከብርዋ ለሰንበት በኃይለ መስቀሉ አጋንንተ አውጽአ እለ ለምፅ አንጽሐ ገብረ ተአምረ ፈወሰ ዱያነ ወከሠተ አዕይንተ ዕውራን ወኵሎ ፈጺሞ አዕረፈ እግዚእነ በሰንበት።"
  },
  {
    "title": "ማኅሌት",
    "text": "ሠርዓ ሰንበተ ለዕረፍት በመስቀሉ ተሰዱ አጋንንት።"
  },
  {
    "title": "ስብሐተ ነግህ",
    "text": "ለዕረፍት ሰንበት ሠራዕከ ወአተብከ በዕፀ መስቀልከ ስብሐት ለከ።"
  },
  {
    "title": "እስመ ለዓለም",
    "house": "አንገርጋሪ",
    "houseShort": "ሪ",
    "text": "መስቀል ቤዛነ ፍጽምነ ወከዋላነ ዓረቦነ ርስትነ ወሠርዓ ሰንበተ ለዕረፍተ ዚአነ ወበመስቀሉ ኮነ ሕይወትነ መስቀሉሰ ለክርስቶስ ኅዙናነ ይናዝዘነ።"
  },
  {
    "title": "ቅንዋት",
    "house": "አንገርጋሪ",
    "houseShort": "ሪ",
    "text": "እስመ ውእቱ ኖኅሃ ሐደፈ አብርሃምሃ መርሐ ምስለ ያዕቆብ ነገደ ወዲበ ዕፀ መስቀል ተቀነወ እግዚኣ ለሰንበት ተሠሃለነ።"
  },
  {
    "title": "አቡን",
    "house": "ሥረዩ",
    "houseShort": "ረዩ",
    "text": "ሃሌ ሉያ ቀደሳ ወአክበራ ለዕለተ ሰንበት በመስቀሉ ወልድ አርኀወ ገነተ።"
  },
  {
    "title": "ሰላም",
    "house": "አንገርጋሪ",
    "houseShort": "ሪ",
    "text": "እስመ ናሁ እግዚእነ በእንቲአነ ገብረ ለነ ሰላመ ወበመስቀሉ እሞት ባልሐነ እግዚኣ ለሰንበት ተሠሃለነ።"
  }
]
