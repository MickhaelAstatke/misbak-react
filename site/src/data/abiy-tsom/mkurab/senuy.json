[
  {
    "title": "ዕዝል",
    "text": "ክርስቶስ ብነ ፀወንነ ወኃይልነ ጽንዕነ ቤዛነ መድኃኒተ ነፍስነ ኪያሁ ነአኲት ኵልነ ለዘአንቅሐነ እምንዋም።"
  },
  {
    "title": "ማኅሌት",
    "text": "አንቀጸ መድኃኒት ቅድስት ቤተ ክርስቲያን እምነ ይእቲ ንበላ በሀ ወይእቲ ትኩነነ መርሐ።"
  },
  {
    "title": "ስብሐተ ነግህ",
    "text": "ዝየ አኀድር እስመ ኃረይክዋ ወሣረርክዋ ከመ ኢታንቀልቅል ለዓለመ ዓለም።"
  },
  {
    "title": "እስመ ለዓለም",
    "house": "ቁም አራራይ",
    "houseShort": "ቁራ",
    "text": "በሀ ንበላ ለቤተ ክርስቲያን ለእለ ጌሥዋ ብርሃን ምዕመኖሙ ለቅዱሳን ፀወን እንተ በሰማያት ምስትሥራየ ኃጢአት እንተ ዕፁበ ትረድዕ በሀ ንበላ ኪያሃ ንሳለማ ዘጌሠ ኀቤሃ ኢይፃሙ።"
  },
  {
    "title": "ቅንዋት",
    "house": "ቁም አራራይ",
    "houseShort": "ቁራ",
    "text": "በደሙ ቤዘዋ ወበማይ ዘውኅዘ እምገቦሁ አጥመቃ በዕፀ መስቀሉ ዓተባ ከመ ትኩን ምስትሥራየ ኃጢአት ጽዮን ቅድስት ቤተ ክርስቲያን መዓዛሆሙ ለቅዱሳን እንተ ኮነት ምክሐ ለኵሉ ዓለም አግዓዚት ኢየሩሳሌም ቅድስት።"
  },
  {
    "title": "አቡን",
    "house": "እስመ ጽልመትኒ",
    "houseShort": "ኒ",
    "text": "እግዚአብሔር የሀበኒ ልሳነ ጥበብ ከመ አእምር ዘእነብብ ቃልየ አጽምዕ እግዚኦ ክሥት ሊተ እግዚኦ ከመ አእምር ሕጋ ለቤተ ክርስቲያን ኵሉ ዘጌሠ ወመጽአ ኀቤሃ ኢይፃሙ እስመ መፍቀሪተ ነግድ።"
  },
  {
    "title": "ሰላም",
    "house": "ናሁ",
    "houseShort": "ና",
    "text": "ሀገረ ክርስቶስ አዳም ወሠናይት ከመ ፀሐይ ብርህት ወከመ መርዓት ሥርጉት ይበውኡ ውስቴታ ደቂቀ እግዚአብሔር ያዕርፍ ላዕሌሃ ሥነ ስብሐቲሁ ክብር መንፈሰ ሕይወት ኢይጠፍእ እምላዕሌሃ ወሀበነ ኪያሃ ትኩነነ ማኅደረ መለኮት ሰላመ ዚአነ ሀገር ቅድስት።"
  }
]
