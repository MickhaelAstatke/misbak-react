[
  {
    "title": "ህየንተ ዕዝል",
    "text": "በበዓሎሙ ለአይሁድ ዐርገ ኢየሱስ ኢየሩሳሌም ወተቀበልዎ ሕዝብ ብዙኃን ወበልዋ ለወለተ ጽዮን ነዋ ንጉሥኪ ጻድቅ ወየዋህ ዘዕሤቱ ምስሌሁ ወምግባሩ ቅድመ ገጹ ዘየሐፅብ በወይን ልብሶ ወበደመ አስካል አፅፎ የዓሥር ዲበ ዘይት ዕዋለ አድጉ አድግ።"
  },
  {
    "title": "ማኅሌት",
    "text": "ዐርገ ኢየሱስ ኢየሩሳሌም በበዓሎሙ ለአይሁድ።"
  },
  {
    "title": "ስብሐተ ነግህ",
    "text": "አብርሂ አብርሂ ኢየሩሳሌም እስመ ናሁ በጽሐ ንጉሥኪ ጻድቅ ወየዋህ።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ዛቲ ይእቲ ኪዳኖሙ እንተ እምኀቤየ ይቤ እግዚአብሔር መንፈሰ ዚአየ ውእቱ ዘዲቤከ ወደይኩ ቃልየ ውስተ አፉከ ዜንው አድኅኖትየ ንፍሑ ቀርነ በጽዮን በደብረ መቅደስየ ቤትየሰ ቤተ ጸሎት ይሰመይ።"
  },
  {
    "title": "ቅንዋት",
    "house": "አሯጺ አራራይ",
    "houseShort": "ጺራ",
    "text": "ንጉሥ ዘይወጽእ እምይሁዳ እምድረ ሳይዳ ውእቱ ኢየሱስ ክርስቶስ በናዝሬት ዘቀብዖ ቦአ ሀገረ ኢየሩሳሌም ተቀበልዎ ሕዝብ ብዙኃን ደቂቅ አዕሩግ ወሕፃናት እንዘ ይሴብሕዎ አድኃነ ሕዝቦ በመስቀሉ።"
  },
  {
    "title": "አቡን",
    "house": "ብርሃነ ሕይወት",
    "houseShort": "ብ",
    "text": "ተፈሥሒ ጽዮን ወስብኪ ንጉሥኪ በጽሐ ጻድቅ ወየዋህ ቦአ ኢየሱስ ኢየሩሳሌም በበዓሎሙ ለአይሁድ ወተቀበልዎ አዕሩግ ወሕፃናት ይጸርሑ ወይብሉ ሆሣዕና በአርያም።"
  },
  {
    "title": "ሰላም",
    "house": "አእምሩ አእምሩ",
    "houseShort": "ሩ",
    "text": "ውእተ አሚረ አመ ይገብር እግዚእነ ሆሣዕና በአርያም ተሐውከ ሰማይ ወተፈሥሑ መላእክት በሰማያት እለኒ ሀለው ዲበ ምድር ይብሉ ሆሣዕና በአርያም አዕሩግ ወሕፃናት ይብሉ ሆሣዕና ቡሩክ ዘይመጽእ ወተቀበልዎ ሕዝብ ብዙኃን ቦአ ሀገሮ በሰላም ኢየሩሳሌም በስብሐት።"
  }
]
