[
  {
    "title": "ዕዝል",
    "text": "በአይቴ እንከ እረክቦ ይትረከብኑ እግዚአብሔር ይሰምዓኒኑ ጸሎትየ እምብዝኃ ጌጋይየ ወሥረይ ላቲ ለነፍስየ እስመ አበስኩ ለከ አልቦ ባዕድ አምላክ ዘእንበሌከ እግዚኦ ተሠሃለኒ።"
  },
  {
    "title": "ማኅሌት",
    "text": "ወበጽርሑሰ ኵሉ ይብል ስብሐት።"
  },
  {
    "title": "ስብሐተ ነግህ",
    "text": "ስብሐተ ዘነግህ ንፌኑ ለከ አኰቴተ ዘምስለ ተጋንዮ ነዐርግ ለከ።"
  },
  {
    "title": "እስመ ለዓለም",
    "house": "ዘኢያንቀለቅል ድዳ",
    "houseShort": "ል",
    "text": "እትፌሣሕ በእንቲአኪ ሀገረ እግዚአብሔር እትፌሣሕ ወእትኃሠይ እስመ አዕበዮ እግዚአብሔር ለስምኪ ፈነወ ሣህሎ ላዕሌኪ ደብተራ ፍጽምት።"
  },
  {
    "title": "ቅንዋት",
    "house": "ዘየሐፅብ",
    "houseShort": "ፅ",
    "text": "እንተ ተሐንጸት መልዕልተ ደብር ወተቀደሰት በዕፀ መስቀሉ ዋካ ወብርሃን አረፋቲሃ ዘዕንቍ ወዘከርከዴን።"
  },
  {
    "title": "አቡን",
    "house": "ይሰጠዎ",
    "houseShort": "ዎ",
    "text": "ዘጌሠ ኀቤሃ ኢይፃሙ እስመ ዋካ ይእቲ ወብርሃን መድኃኒት ለነገሥት ጽዮን ቅድስት ቤተ ክርስቲያን እሞሙ ይእቲ ለሰማዕት ደብተራ ፍጽምት እንተ እምአፉሃ ይወጽእ ቃለ ጽድቅ።"
  },
  {
    "title": "ሰላም",
    "house": "አመ መድቅሐ",
    "houseShort": "ሐ",
    "text": "ነያ ጽዮን ሰላማዊት መድኃኒት ጽርሕ ንጽሕት አግዓዚት ደብተራ ፍጽምት።"
  }
]
