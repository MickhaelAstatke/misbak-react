[
  {
    "title": "መዝሙር",
    "house": "እንዘ ይነብር",
    "houseShort": "ር",
    "text": "ግነዩ ለእግዚአብሔር ወፀውዑ ስሞ ወንግርዎሙ ለአሕዛብ ምግባሮ ሀቡ ስብሐተ ለስሙ አክብሩ ሰንበተ ተገበሩ ጽድቀ ዝግቡ ለክሙ መዝገበ ዘበሰማያት ኀበ ፃፄ ኢያማስኖ ወኢይረክቦ ሠራቂ ድልዋኒክሙ ንበሩ ዘበላዕሉ ሐልዩ ኀበ ሀሎ ክርስቶስ።"
  },
  {
    "title": "ዘአምላኪየ",
    "text": "ሰንበትየ ቅድስትየ ሰንበትየ ቅድስትየ ሰንበትየ ቅድስትየ እንተ አዕረፍኩ እምኵሉ ግብርየ ይቤ እግዚአብሔር።"
  },
  {
    "title": "ዓራራይ",
    "text": "ለክርስቶስ ይደሉ ስብሐት ለዘአብጽሐነ እስከ ዛቲ ሰዓት እግዚአ ለሰንበት ዘልማዱ ኂሩት ሎቱ ስብሐት ለዘቀደሳ ለሰንበት።"
  },
  {
    "title": "ዕዝል",
    "text": "በወንጌል ኮነ ሕይወትነ ሃሌ ሉያ ሃሌ ሉያ ሃሌ ሉያ ሰንበት ቅድስት ለውሉደ ሰብእ መድኃኒት ለሙታን መንሥኢ።"
  },
  {
    "title": "ዘይእዜ",
    "text": "ውስተ ሰንበተ በሰ፤ ውስተ ሰንበተ ሰንበታቲሁ ይበውዑ በኃሤት ቅዱሳኒሁ።"
  },
  {
    "title": "ማኅሌት",
    "text": "ይቤ እግዚአብሔር አክብርዋ ለሰንበት አክብርዋ ለሰንበት ወአልዕልዋ እስመ አነ ቀደስክዋ።"
  },
  {
    "title": "ስብሐተ ነግህ",
    "text": "ሰንበትየ ቅድስትየ እንተ አዕረፍኩ እምኵሉ ግብርየ ይቤ እግዚአብሔር።"
  },
  {
    "title": "እስመ ለዓለም",
    "house": "ኲሉ ዘገብራ",
    "houseShort": "ኲ",
    "text": "ሰንበታተ አድሞሙ ለሕዝብከ ወለሀገርከ ቅድስት ከመ ትኅልፍ ኃጢአት ወይደመሰስ ኵሉ ጌጋይ አክብሩ ሰንበተ በጽድቅ።"
  },
  {
    "title": "እስመ ለዓለም",
    "text": "ቀደሳ ወአክበራ ወአልዓላ ወልድ ለዕለተ ሰንበት እስመ ባቲ አዕረፈ እምኵሉ ግብሩ ወብውህ ሎቱ በዲበ ምድር ይኅድግ ኀጢአተ።",
    "house": "ቁም ዓራራይ",
    "houseShort": "ቁራ"
  },
  {
    "title": "እስመ ለዓለም",
    "text": "ዛቲ ዕለት ቅድስት ይእቲ ንትፈሣሕ ባቲ እስመ አግዓዞ ለሰብእ እምኃጢአት ወጼሐ ለነ ፍኖተ ሕይወት ወሠርዓ ሰንበተ ለዕረፍት በተፋቅሮ ወበኂሩት ከመ ንትቀነይ ሎቱ ስብሐት ለዘቀደሳ ለሰንበት።",
    "house": "ዓቢይ ዓራራይ",
    "houseShort": "ቢራ"
  },
  {
    "title": "አቡን",
    "house": "ይሰጠዎ",
    "houseShort": "ዎ",
    "text": "ኢትዝግቡ መዝገበ ዘበምድር ዝግቡ ለክሙ መዝገበ ዘበሰማያት ኀበ ኢይበሊ ወኢይማስን ወኢይረክቦ ሠራቂ በከመ ይቤ በነቢይ አክብሩ ሰንበትየ ትወርሱ ደብረ መቅደስየ።"
  },
  {
    "title": "ሰላም",
    "house": "ዕዝ",
    "houseShort": "ዕዝል",
    "text": "ሰንበት ይእቲ ቅድስት ይእቲ ሰንበት ተዓቢ እምኵሉ ዕለት እስመ ሰንበትሰ በእንተ ሰብእ ተፈጥረት ሰንበተ ሰንበታቲሁ ለውሉደ ሰብእ መድኃኒት ጽዮን ቅድስት ሰላማዊት ታስተርኢ እምርኁቅ ከመ ማኅቶት።"
  }
]
