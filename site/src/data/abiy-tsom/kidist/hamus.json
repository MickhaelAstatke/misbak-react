[
  {
    "title": "ዕዝል",
    "text": "ትበርህ እምኮከበ ጽባሕ ወታስተርኢ እምአርእስተ አድባር አዳም ወሠናይት ፅዕዱት ወብርህት ከመ ፀሐይ።"
  },
  {
    "title": "ማኅሌት",
    "text": "ነግሃ ሰላመ ሀበነ በጽባሕ ፍሥሓ ወበጸሎት ነዓል።"
  },
  {
    "title": "ስብሐተ ነግህ",
    "text": "አምላኪየ አምላኪየ እገይሥ ኀቤከ ወበጽባሕ እቀዉም ቅድሜከ በፈሪሆትከ።"
  },
  {
    "title": "እስመ ለዓለም",
    "house": "አሯጺ አራራይ",
    "houseShort": "ጺራ",
    "text": "እግዚአብሔር ያበርህ ሊተ ያድኅነኒ ምንትኑ ያፈርሃኒ እግዚአብሔር ምዕመና ለሕይወትየ ምንትኑ ያደነግፀኒ ነምንት ትቴክዚ ነፍስየ ወለምንት ተሀውክኒ እሴፈዎ ለዘያድኅነኒ እምዕንባዜሃ ለነፍስየ ከመ ዓውሎ እንዘ እግዚአብሔር ይክል ኲሎ።"
  },
  {
    "title": "ቅንዋት",
    "house": "አሯጺ አራራይ",
    "houseShort": "ጺራ",
    "text": "እንተ ተሐንጸት በስሙ ወተቀደሰት በደሙ ወተዓትበት በዕፀ መስቀሉ ጽዮን ቅድስት ቤተ ክርስቲያን መዓዛሆሙ ለቅዱሳን ጽርሕ ንጽሕት አግዓዚት እንተ የዓውዳ ስብሐት።"
  },
  {
    "title": "አቡን",
    "house": "ርቱዕ ሎቱ",
    "houseShort": "ዕ",
    "text": "ርእዩ ጽዮንሃ ቅድስተ ሙሴኒ ርእያ በደብረ ሲና ወኲሎሙ ነቢያት ወሐዋርያት ርእይዋ ፸ አርድእት ርእይዋ ሀገሩ ለንጉሥ ዓቢይ ወማኅደረ ስሙ ለልዑል።"
  },
  {
    "title": "ሰላም",
    "house": "አሯጺ አራራይ",
    "houseShort": "ጺራ",
    "text": "ከመዝ ይቤ እግዚአብሔር ዘአድኃነኪ ቅዱሰ ፳ኤል በብዝኃ ምሕረትየ ሜጥኩ መዓትየ እምኔኪ ተሐነጺ በጽድቅ ረሐቂ እምዓመፃ ወኢይሁብ ለባዕድ ክብረኪ እሁብ ሰላመ ለሕዝብኪ።"
  }
]
