[
  {
    "title": "በመኃልይ ተሰጥዎ",
    "house": "",
    "houseShort": "",
    "text": "✠ አመ ተንሥአ ወአንሥአ ኲሎ ሙታነ አፈቅሮ እስከ አመ ፈቀደ። \n ✠ ስግዱ ወንሰግድ ኲልነ በኃይለ መስቀሉ ለኢየሱስ ክርስቶስ። \n ✠ ስግዱ ወንሰግድ ለአብ ወወልድ ወመንፈስ ቅዱስ ሥላሴ ዋህድ። \n ✠ ሰላም ለመቃብሩ ዘተቀብረ ውስቴቱ።"
  },
  {
    "title": "ዕዝል",
    "house": "ንሰግድ",
    "houseShort": "ግድ",
    "text": "ንሕነሰ ንሰብክ ክርስቶስሃ ዘተንሥአ እሙታን መድኃኒተ ኮነ ለአሕዛብ እመስቀሉ ወሪዶ ውስተ ሲኦል ሙቁሐነ ፈትሐ ሰበከ ሎሙ ግዕዛነ ዘውእቱ አግዐዘነ እምአርዑተ ኃጢአት አቅረበነ ኀቤሁ በሥጋ እምድኀረ ሐመ በሥጋ ዘእምቅድመ ዓለም ሀሎ ወይሄሉ ወይመጽእ ዘሐመ ወሞተ ወተቀብረ ፃዕረ ዘሞት ፈትሐ ወዘእሙታን ተንሥአ ኢኮነ ባሕቲቱ ከዊኖ ሰብአ ሕያው ተንሥአ እሙታን እምትካት ነአምሮ ውእቱሰ ለሊሁ የአምር መለኮቶ ሥዒሮ ሞተ በሥጋ እንዘ ይወርድ ጌገዮ በአምሳለ ዚአሁ ርእየ በላዕሌሁ ስነ መለኮቱ ወትቤ ሲኦል ዓይ ውእቱ ዝንቱ ዘእምሥልጣንየ ሥጋ ለቢሶ ዘሞዓኒ መኑ ውእቱ ዝንቱ ዘምድረ ለብሰ ውእቱኬ ሰማያዊ ውእቱ በአሐቲ ምክር ምስለ አቡሁ ሰማያተ ገብረ።"
  },
  {
    "title": "ምልጣን",
    "house": "",
    "houseShort": "",
    "text": "ወትቤ ሲኦል ዓይ ውእቱ ዝንቱ ዘእምሥልጣንየ ሥጋ ለቢሶ ዘሞዓኒ። መኑ ውእቱ ዝንቱ ዘምድረ ለብሰ ውእቱኬ ሰማያዊ ውእቱ።"
  },
  {
    "title": "ዘአምላኪየ",
    "house": "",
    "houseShort": "",
    "text": "ምስለ አቡሁ ሰማያተ ገብረ በአሐቲ ወበአሐቲ ምክር።"
  },
  {
    "title": "ዘይኄይስ",
    "house": "",
    "houseShort": "",
    "text": "መድኃኒተ ኮነ ለአሕዛብ መድኃኒተ ኮነ መድኃኒተ ኮነ ለአሕዛብ መድኃኒተ ኮነ።"
  },
  {
    "title": "ዘቃልየ",
    "house": "",
    "houseShort": "",
    "text": "ሕያው ተንሥአ እሙታን ሕያው ተንሥአ ሕያው ተንሥአ እሙታን ሕያው ተንሥአ።"
  },
  {
    "title": "ዘለከ ይደሉ",
    "house": "",
    "houseShort": "",
    "text": "ሥዒሮ ሞተ በሥጋ ሥዒሮ ሞተ ሥዒሮ ሞተ በሥጋ ሥዒሮ ሞተ።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ምድር አድለቅለቀት ወሰማይ ተሀውከ ሶበ ትወጽእ መንፈሱ ለኢየሱስ ርእዮ በርተሎሜዎስ ወይቤሎ እግዚኦ አይቴኑመ ሖርከ እመስቀልከ ሶበ እወርድ እመስቀልየ ሶቤሃ ወረድኩ ውስተ ሲኦል ከመ አድኅኖሙ ወእትቤዘዎሙ ለቀደምት አበው ይቤ ፈያታዊ ዘየማን በትንሣኤከ እግዚኦ ተዝከረኒ።"
  },
  {
    "title": "ምልጣን",
    "house": "",
    "houseShort": "",
    "text": "በትንሣኤከ ተዘከረኒ እግዚኦ ይቤ ፈያታዊ ዘየማን።"
  },
  {
    "title": "ዓዲ",
    "house": "",
    "houseShort": "",
    "text": "በትንሣኤከ እግዚኦ ተዘከረኒ ይቤ ፈያታዊ ዘየማን።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ሰቀሉ ምስሌሁ ፪ተ ፈያተ ፩ደ እምለፌ ወ፩ደ እምለፌ ወማዕከሎሙ ኢየሱስ ወጸሐፈ ጲላጦስ መጽሐፈ ወይብል መጽሐፉ ኢየሱስ ናዝራዊ ንጉሠ አይሁድ።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ተሰቅለ ዲበ ዕፅ ወዕፁኒ ተቀደስ በደሙ ፈያታይ ዘየማን አምነ እለ ይነብሩ ውስተ ጽልመት ርእዩ ብርሃነ ሰበከ ሎሙ ግዕዛነ በትንሣኤሁ።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ተሰቅለ በእንቲአነ ውእቱሰ ቤዛ ኲሉ ኮነ ነሥአ ደዌነ ወፆረ ሕማመነ አቡሁ አንሥኦ እሙታን።"
  },
  {
    "title": "እስመ ለዓለም",
    "house": "ናሁ",
    "houseShort": "ና",
    "text": "ተሰቀለ ዲበ ዕፅ ወዕፁኒ መድኃኒተ ኮነ ለአሕዛብ እመስቀሉ ወሪዶ በቲኮ ኲሎ ማዕሠሪሁ ለሞት ለእለ ውስተ ሲኦል ናኅየ ኮነ ለእለ ውስተ ሲኦል ናኅየ ኮነ።"
  },
  {
    "title": "ትእዛዝ",
    "house": "",
    "houseShort": "",
    "text": "በዝ አብጽሕ መዋሥዕት።"
  },
  {
    "title": "አቡን",
    "house": "አንገርጋሪ",
    "houseShort": "ሪ",
    "text": "ክርስቶስ በኲር ቀደመ ተንሥኦ እምኲሎሙ ሰብእ ሙታን እስመ ኢገብረ ኃጢአተ ወኢተረክበ ሐሰት ውስተ አፉሁ ያዕትት ሕማመ እምነፍሱ ወያርእዮ ብርሃነ ወያጸድቆ ለዘይትቀነይ ለጽድቅ ወለሠናይ ወለብዙኃን ኃጢአቶሙ ውእቱ ይደመስስ።"
  },
  {
    "title": "ምልጣን",
    "house": "ቁም",
    "houseShort": "ቁ",
    "text": "ወያርእዮ ብርሃነ ወያጸድቆ ለዘይትቀነይ ለጽድቅ ወለሠናይ ወለብዙኃን ኃጢአቶሙ ውእቱ ይደምሰስ።"
  },
  {
    "title": "ሰላም",
    "house": "ቁም",
    "houseShort": "ቁ",
    "text": "አንሰ በአዕይንቲሁ እረክብ ሰላመ ትብል ቤተ ክርስቲያን ወልድ እኁየ ሊተ ወአነ ሎቱ ዕቊረ ማየ ልብን ዘወልድ እኁየ ሊተ፤ እመ ረከብካሁ አይድዓሁ ዕቊ፤ ዘውኀዘ እምገቦሁ አመ ሕማማቲሁ ዕቊ፤ ወልድ እኁየ ሊተ ወአነ ሎቱ አፈቅሮ እስከ አመ ፈቅደ።"
  },
  {
    "title": "ምልጣን",
    "house": "",
    "houseShort": "",
    "text": "ወልድ እኁየ ሊተ ወአነ ሎቱ አፈቅሮ እስከ አመ ፈቀደ።"
  },
  {
    "title": "ሰላም",
    "house": "ዕዝል",
    "houseShort": "ዕዝል",
    "text": "ወለመልአከ ሕይወትሰ ሰቀልዎ ለዘተንሥአ እሙታን ገብረ ሰላመ በመስቀሉ ትንሣኤሁ አግሃደ።"
  },
  {
    "title": "ምልጣን",
    "house": "",
    "houseShort": "",
    "text": "ገብረ ሰላም በመስቀሉ ትንሣኤሁ አግሃደ።"
  }
]
