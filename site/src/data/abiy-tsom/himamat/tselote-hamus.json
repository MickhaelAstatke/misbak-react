[
  {
    "title": "ሕፅበተ እግር",
    "house": "",
    "houseShort": "",
    "text": "✠ ክብር ይእቲ ዛቲ ለኲሉ ጻድቃኑ። \n ✠ ሐዋርያቲሁ ከበበ እግረ አርዳኢሁ ሐፀበ ኮኖሙ አበ ወእመ ወመሐሮሙ ጥበበ። \n ✠ ሃሌ ሉያ። \n ✠ ሃሌ ሉያ። \n ✠ ሃሌ ሉያ ሃሌ ሉያ እንዘ ንብል ኢንትኃጎል። \n ✠ ሰብሕዎ ለእግዚአብሔር በቅዱሳኑ። \n ✠ ሐዋርያቲሁ ከበበ፤ \n  ✠ ሰብሕዎ በጽንዐ ኀይሉ። \n ✠ ሐዋርያቲሁ ከበበ፤ \n  ✠ ሰብሕዎ በክሂሎቱ። \n ✠ ሐዋርያቲሁ ከበበ፤ \n  ✠ ሰብሕዎ በከመ ብዝኀ ዕበዩ። \n ✠ ሐዋርያቲሁ ከበበ፤ \n  ✠ ሰብሕዎ በቃለ ቀርን። \n ✠ ሐዋርያቲሁ ከበበ፤ \n  ✠ ሰብሕዎ በመዝሙር ወበመሰንቆ። \n ✠ ሐዋርያቲሁ ከበበ፤ \n  ✠ ሰብሕዎ በከበሮ ወበትፍሥሕት። \n ✠ ሐዋርያቲሁ ከበበ፤ \n  ✠ ሰብሕዎ በአውታር ወበዕንዚራ። \n ✠ ሐዋርያቲሁ ከበበ፤ \n  ✠ ሰብሕዎ በጸናጽል ዘሠናይ ቃሉ። \n ✠ ሐዋርያቲሁ ከበበ፤ \n  ✠ ሰብሕዎ በጸናጽል ወበይባቤ። \n ✠ ሐዋርያቲሁ ከበበ፤ \n  ✠ ኵሉ ነፍስ ይሴብሖ ለእግዚአብሔር። \n ✠ ሐዋርያቲሁ ከበበ፤ \n  ✠ እንዘ ንብል ኢንትኃጎል እምከብካበ ወልዳ ለድንግል።"
  },
  {
    "title": "ዕጣነ ሞገር",
    "house": "ሥረዩ",
    "houseShort": "ረዩ",
    "text": "ሃሌ ሉያ ሐፀበ እግረ አርዳኢሁ ወይቤሎሙ አነኒ ሐፀብኩ እገሪክሙ አንትሙኒ ከመዝ ግበሩ ለቢጽክሙ።"
  },
  {
    "title": "ክብር ይእቲ",
    "house": "",
    "houseShort": "",
    "text": "ወአንተሰ ጸላእከ ተግሣፅየ ወአግባዕከ ድኅሬከ ቃልየ እመኒ ርኢከ ሠራቄ ትረውፅ ምስሌሁ ወረሰይከ መክፈልተከ ምስለ ዘማውያን።"
  },
  {
    "title": "ዝማሬ",
    "house": "",
    "houseShort": "",
    "text": "አመ ይእኅዝዎ በይእቲ ሌሊት ነሥአ ኅብስተ በእደዊሁ ቅዱሳት አዕኰተ ባረከ ወፈተተ ወወሀቦሙ ለአርዳኢሁ እንዘ ይብል ንሥኡ ብልዑ ዝ ኅብስት ሥጋየ ውእቱ ለዘበእንቲአክሙ ይትፌተት ወይትወሀብ ለቤዛ ብዙኃን ወከማሁ ጽዋዐኒ እምድኅረ ተደሩ መጠዎሙ እንዘ ይብል ንሥኡ ስትዩ ዝ ጽዋዕ ደምየ ውእቱ ለዘበእንቲአክሙ ይትከዐው ወይትወሀብ ለቤዛ ብዙኃን ወካዕበ ይቤሎሙ ንሥኡ መንፈስ ቅዱሰ ለእለ ኀደግሙ ኃጢአት ይትኃደግ ሎሙ።"
  },
  {
    "title": "ዕጣነ ሞገር",
    "house": "ሐፀበ",
    "houseShort": "በ ፩",
    "text": "ረፈቀ ምስሌሆሙ በድራር ዘዲበ ኪሩቤል ይነብር ወሎሙ አርአየ ሥርዐተ ምሥጢር ዘቁርባን ንጉሠ ነገሥት ወእግዚአ ኲሉ ፍጥረት።"
  }
]
