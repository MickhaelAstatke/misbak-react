[
  {
    "title": "ህየንተ ዕዝል",
    "house": "ደምረነ",
    "houseShort": "ደ",
    "text": "ነግሃ ነቂሐነ እምንዋም፤ ነግሃ ነቂሐነ እምንዋም ንጊሣ ለቤተ ክርስቲያን ነግ፤ እሞሙ ይእቲ ለመሐይምናን ወማኅደሮሙ ለንጹሐን ነግ፤ አመ ኖኅ ይእቲ መድኃኒት እንተ ኮነት አንቀጸ ሕይወት ነግ፤ አዳም ሠናይት ፅዕዱት ወብርህት ቅድስት ቤተ ክርስቲያን።"
  },
  {
    "title": "ማኅሌት",
    "text": "ዘጌሠ ኀቤሃ ኢይፃሙ ንጊሥ ኀቤሃ ኵልነ ንሳለማ እምነ ለቅድስት ቤተ ክርስቲያን።"
  },
  {
    "title": "ስብሐተ ነግህ",
    "text": "ዝየ አኀድር እስመ ኃረይክዋ ወሣረርክዋ ከመ ኢታንቀልቅል ለዓለመ ዓለም።"
  },
  {
    "title": "-",
    "house": "",
    "houseShort": "",
    "text": "አልቦ እስመ ለዓለም ወቅንዋት"
  },
  {
    "title": "አቡን",
    "house": "ኀዳፌ ነፍስ",
    "houseShort": "ፌ",
    "text": "ነጽሪ አውደኪ ወተፈሥሒ በሕዝብኪ ወይትኃሠዩ ማኅበረ አሕዛብ በውስቴትኪ ወይትሐነጽ በዕንቍ ሰንፔር ወበከርከዴን አረፋትኪ ወአንቲሰ ትሰመዪ ጽዮንሃ ቅድስተ መድኃኒተ ወሕይወተ ትሰመዪ።"
  },
  {
    "title": "ሰላም",
    "house": "አሯጺ አራራይ",
    "houseShort": "ጺራ",
    "text": "ቀድሱ ጾመ ወሰብኩ ምህላ አስተጋብዑ ሊቃውንተ ሕዝብ ዕደ ወአንስተ ወራዙተ ወሕፃናተ ንዑ ንዕርግ ውስተ ቤተ አምላክነ ወንጽራሕ ኀበ እግዚአብሔር ኅቡረ ንስአል ኀቤሁ የሀበነ ሰላመ ዚአሁ ወንርዓይ ዕበየ ምሕረቱ ዘጸገወነ በጸጋሁ ወይሁበነ በረከቶ አኃውየ እምኵሉ ዘትትገሐሡ አምላከ ሰላም ውእቱ ይቀድስክሙ።"
  }
]
