[
  {
    "title": "ህየንተ ዕዝል",
    "house": "ሥረዩ",
    "houseShort": "ረዩ",
    "text": "ሃሌ ሃሌ ሉያ አእምሩ አእምሩ ከመ በጽሐ ጊዜሁ ለነቂሕ እምንዋም እምይእዜሰ አልጸቀት ሕይወትነ እንተ ይእቲ ተስፋነ ኀለፈ ሌሊት ወመጽአ መዓልት ንግድፍ እምላዕሌነ ኵሎ ምግባረ ጽልመት ንዑ ናንሶሱ በብርሃኑ።"
  },
  {
    "title": "ማኅሌት",
    "text": "ዘጌሠ ኀቤሃ ኢይፃሙ ንጊሥ ኀቤሃ ኵልነ ንሳለማ እምነ ለቅድስት ቤተ ክርስቲያን።"
  },
  {
    "title": "ስብሐተ ነግህ",
    "text": "እንተ ጸብሐት የሀበነ ምሕረቶ ወንሕነኒ ርቱዓ ነአኵቶ ለእግዚአብሔር።"
  },
  {
    "title": "እስመ ለዓለም",
    "house": "ጥበብ",
    "houseShort": "ጥ",
    "text": "ዘዴገና ለቤተ ክርስቲያን ከመ ሶበ አዘቅት ምሉዕ ማየ ይቀድሕ ከማሁ ጽሑፍ ለመሐይምናን ነግሃ ነቂሐነ እምንዋም ንጊሣ ለቤተ ክርስቲያን።"
  },
  {
    "title": "ቅንዋት",
    "house": "አስተጋብአተነ",
    "houseShort": "ነ",
    "text": "በጽባሕ ትብጻሕከ ጸሎትየ ወበጽባሕ እቀውም ቅድሜከ ወአስተርኢ ለከ ሶበ እትነሣእ አአትብ በስመ አብ ወወልድ ወመንፈስ ቅዱስ እትአመን ወእትመረጐዝ እስመ ኃይልየ መስቀል።"
  },
  {
    "title": "አቡን",
    "house": "ሥረዩ",
    "houseShort": "ረዩ",
    "text": "ሃሌ ሃሌ ሃሌ ሃሌ ሉያ ሃሌ ሉያ ሃሌ ሉያ ሃሌ ሃሌ ሃሌ ሃሌ ሉያ ዕዝራኒ ርእያ ወተናገራ ወሶበ ርእያ ከመ ብእሲት ኅዝንት ወትክዝት እንዘ ትበኪ በእንተ ውሉዳ ዕዝራኒ ርእያ ወተናገራ፤ ወይቤላ ኢትሬእዪኑ ላሀ ዚአነ እንተ ረከበተነ በእንተ ጽዮን ዕዝ፤ ወይቤላ ኢትሬእዪኑ ከመ ተነሥተ መቅደስነ ተስዕረ መዝሙርነ አርመመ ስብሐቲነ ወወድቀ ምክህነ ዕዝ፤ ወጠፍአ ማኅቶት ብርሃን ወተበርበረት ታቦተ ሕግነ ዕዝ፤ ወተገመነ ቅድሳቲነ ወረኵሰ ስምዕነ ወኀሥሩ አግዓዝያኒነ ዕዝ፤ ወውዕዩ ካህናቲነ ወተጼወው ሌዋውያኒነ ዕዝ፤ ተቀትሉ ደናግሊነ ተስሕቡ ጻድቃኒነ ወደክሙ ጽኑዓኒነ ዕዝ፤ እምኵሉሰ ዘየዓቢ ተሐትመት ጽዮን ወወጽአ እምኔሃ ክብራ ወገባዕነ ውስተ እደ ጸላእትነ ዕዝ፤ እንዘ ዘንተ ይትናገራ ደንገፀ ወፈርሃ ቀሪቦታ ግብተ በርሃ ገጻ እምፀሐይ።"
  },
  {
    "title": "ሰላም",
    "house": "አመ መድቅሐ",
    "houseShort": "ሐ",
    "text": "በብርሃንከ ንርአይ ብርሃነ ወበጽድቅከ ንርአይ ገጸከ ሰላመከ ሀበነ።"
  }
]
