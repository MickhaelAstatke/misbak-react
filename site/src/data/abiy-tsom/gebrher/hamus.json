[
  {
    "title": "ህየንተ ዕዝል",
    "house": "ዘየአምን ብየ",
    "houseShort": "የ",
    "text": "ሰከየት ምድር ወትቤ ኀበ ፈጣሪሃ እንዘ ትብል ሰከ፤ ገመኑ አሕዛብ ለስምከ ቅዱስ ሰከ፤ ምስካበ አቡሁ የዐርግ ወልድ ሰከ፤ አውሥአ እግዚእ ወይቤላ ዓይንየ ይሬእዮሙ ወዕዝንየ ይሰምዖሙ ሰከ፤ እምከመ ተመይጡ ወነስሑ ይድኅኑ ሰከ፤ ወእመ አኮሰ ይመውቱ ይመጽኡ ኀቤየ ወአነ እኴንኖሙ ሰከየት ምድር ወትቤ ሰብሑ ወዘምሩ ስሙ።"
  },
  {
    "title": "ማኅሌት",
    "text": "ዘጌሠ ኀቤሃ ኢይፃሙ ንጊሥ ኀቤሃ ኵልነ ንሳለማ እምነ ለቅድስት ቤተ ክርስቲያን።"
  },
  {
    "title": "ስብሐተ ነግህ",
    "text": "አመ ኖኅ ይእቲ መድኃኒት እንተ ኮነት አንቀጸ ሕይወት ቤተ ክርስቲያን ቅድስት።"
  },
  {
    "title": "እስመ ለዓለም",
    "house": "አግዳሚ",
    "houseShort": "ሚ",
    "text": "እንተ ጸብሐት ዘይተግህ ወይነቅሕ ወየሐቅፍ ራግዛተ ገቦሃ እንተ አልባቲ ርስሐት አንቀጸ አድኅኖ ዘጌሠ ወመጽአ ኀቤሃ ኢይፃሙ።"
  },
  {
    "title": "ቅንዋት",
    "house": "አግዳሚ",
    "houseShort": "ሚ",
    "text": "ምርጉዞሙ ለሐንካሳን ልብስ ለዕሩቃን መስቀል ውእቱ ያቀልል ዘአሰተዐፀቡ ኵሎ እስመ ይቤ ኵሉ ዘየአምን ብየ እሠሪ ሎቱ ኃጢአቶ ጹሙ ወጸልዩ በንጹሕ ልብ ተመርጐዙ ቤተ ክርስቲያን።"
  },
  {
    "title": "አቡን",
    "house": "ይገብር ነግሃ",
    "houseShort": "ይ",
    "text": "እንዘ ነአምን ወንገኒ ወንሰግድ ሎቱ ለዘውእቱ ባሕቲቱ ይገብር ነግሃ እንተ ጸብሐት የሀበነ ምህረቶ በከመ ይቤ በነቢይ በጽባሕ ትብጻሕከ ጸሎትየ።"
  },
  {
    "title": "ሰላም",
    "house": "አመ መድቅሐ",
    "houseShort": "ሐ",
    "text": "ዓይ ይእቲ ዛቲ መድኃኒት እንተ ኃሠሥዋ ነቢያት አዳም ወሠናይት ሰላማዊት እምነ ጽዮን።"
  }
]
