[
  {
    "title": "ዝውእቱ ጊዜ ባርኮት",
    "subtitle": "",
    "turn": "ይ.ካ.",
    "text": "ዝውእቱ ጊዜ ባርኮት ወዝውእቱ ጊዜ ዕጣን ኅሩይ ጊዜ ሰብሖቱ ለመድኃኒነ መፍቀሬ ሰብእ ክርስቶስ።",
    "audio": "ዝውእቱ ጊዜ ባርኮት"
  },
  {
    "title": "ዕጣን ይእቲ ማርያም",
    "subtitle": "",
    "turn": "ይ.ሕ.",
    "text": "ዕጣን ይእቲ ማርያም ዕጣን ውእቱ እስመ ዘውስተ ከርሣ ዘይትሜዓዝ እምኵሉ ዕጣን ዘወለደቶ መጽአ ወአድኀነነ።",
    "audio": "ዕጣን ይእቲ ማርያም"
  },
  {
    "title": "እፍረት ምዑዝ ኢየሱስ ክርስቶስ",
    "subtitle": "",
    "turn": "ይ.ካ.",
    "text": "እፍረት ምዑዝ ኢየሱስ ክርስቶስ ንዑ ንስግድ ሎቱ ወንዕቀብ ትእዛዛቲሁ ከመ ይሥረይ ለነ ኃጣውኢነ።",
    "audio": "እፍረት ምዑዝ ኢየሱስ ክርስቶስ"
  },
  {
    "title": "ተውህቦ ምህረት ለሚካኤል",
    "subtitle": "",
    "turn": "ይ.ሕ.",
    "text": "ተውህቦ ምህረት ለሚካኤል ወብሥራት ለገብርኤል ወሀብተ ሰማያት ለማርያም ድንግል።",
    "audio": "ተውህቦ ምህረት ለሚካኤል"
  },
  {
    "title": "ተውህቦ ልቡና ለዳዊት",
    "subtitle": "",
    "turn": "ይ.ካ.",
    "text": "ተውህቦ ልቡና ለዳዊት ወጥበብ ለሰሎሞን ወቀርነ ቅብዕ ለሳሙኤል እስመ ውእቱ ዘይቀብዕ ነገሥተ።",
    "audio": "ተውህቦ ልቡና ለዳዊት"
  },
  {
    "title": "ተውህቦ መራኁት",
    "subtitle": "",
    "turn": "ይ.ሕ.",
    "text": "ተውህቦ መራኁት ለአቡነ ጴጥሮስ ወድንግልና ለዮሐንስ ወመልእክት ለአቡነ ጳውሎስ እስመ ውእቱ ብርሃና ለቤተ ክርስቲያን።",
    "audio": "ተውህቦ መራኁት"
  },
  {
    "title": "እፍረት ምዕዝት ይእቲ ማርያም",
    "subtitle": "",
    "turn": "ይ.ካ.",
    "text": "እፍረት ምዕዝት ይእቲ ማርያም እስመ ዘውስተ ከርሣ ዘይትሌዓል እምኵሉ ዕጣን መጽአ ወተሠገወ እምኔሃ።",
    "audio": "እፍረት ምዕዝት"
  },
  {
    "title": "ለማርያም ድንግል ንጽሕት",
    "subtitle": "",
    "turn": "ይ.ሕ.",
    "text": "ለማርያም ድንግል ንጽሕት ሠምራ አብ ወአሠርገዋ ደብተራ ለማኅደረ ፍቁር ወልዱ።",
    "audio": "ለማርያም ድንግል ንጽሕት"
  },
  {
    "title": "ተውህቦ ሕግ ለሙሴ",
    "subtitle": "",
    "turn": "ይ.ካ.",
    "text": "ተውህቦ ሕግ ለሙሴ ወክህነት ለአሮን ተውህቦ ዕጣን ኅሩይ ለዘካርያስ ካህን።",
    "audio": "ተውህቦ ሕግ ለሙሴ"
  },
  {
    "title": "ደብተራ ስምዕ ገብርዋ",
    "subtitle": "",
    "turn": "ይ.ሕ.",
    "text": "ደብተራ ስምዕ ገብርዋ በከመ ነገረ እግዚእ ወአሮን ካህን በማእከላ ያዐርግ ዕጣነ ኅሩየ።",
    "audio": "ደብተራ ስምዕ ገብርዋ"
  },
  {
    "title": "ሱራፌል ይሰግዱ ሎቱ",
    "subtitle": "",
    "turn": "ይ.ካ.",
    "text": "ሱራፌል ይሰግዱ ሎቱ ወኪሩቤል ይሴብሕዎ ይጸርሑ እንዘ ይብሉ።",
    "audio": "ሱራፌል ይሰግዱ ሎቱ"
  },
  {
    "title": "ቅዱስ x፫ እግዚአብሔር",
    "subtitle": "",
    "turn": "ይ.ሕ.",
    "text": "ቅዱስ ቅዱስ ቅዱስ እግዚአብሔር በኀበ አእላፍ ወክቡር በውስተ ረበዋት።",
    "audio": "ቅዱስ ቅዱስ በኀበ አእላፍ"
  },
  {
    "title": "አንተ ውእቱ",
    "subtitle": "",
    "turn": "ይ.ካ.",
    "text": "አንተ ውእቱ ዕጣን ኦ መድኃኒነ።",
    "audio": "አንተ ውእቱ"
  },
  {
    "title": "እስመ መጻእከ",
    "subtitle": "",
    "turn": "ይ.ሕ.",
    "text": "እስመ መጻእከ ወአድኃንከነ ተሣሃለነ።",
    "audio": "እስመ መጻእከ"
  },
  {
    "title": "ክርስቶስ ተንስአ እሙታን",
    "subtitle": "ህየንተ ዝ ውእቱ እምትንሳኤ እስከ በዓለ ፶",
    "turn": "ይ.ካ. › ይ.ሕ.",
    "text": "ክርስቶስ ተንስአ እሙታን ሞተ ወኬዶ ለሞት ለእለ ውስተ መቃብር ወሀበ ሕይወተ ዘለዓለም ዕረፍተ።",
    "audio": "ክርስቶስ ተንስአ እሙታን"
  }
]
